
Artykuł na medal
Szpak maskareński
Przejdź do nawigacji
Przejdź do wyszukiwania
Szpak maskareński
Necropsar rodericanus[1]
Slater, 1879
Ilustracja
Przedstawienie kości będących syntypami, 1879
Systematyka
Domena 	eukarionty
Królestwo 	zwierzęta
Typ 	strunowce
Podtyp 	kręgowce
Gromada 	ptaki
Podgromada 	Neornithes
Nadrząd 	ptaki neognatyczne
Rząd 	wróblowe
Podrząd 	śpiewające
Rodzina 	szpakowate
Podrodzina 	szpaki
Rodzaj 	Necropsar
Günther & Newton, 1879
Gatunek 	szpak maskareński
Kategoria zagrożenia (CKGZ)[2]
Status iucn3.1 EX pl.svg
wymarły
Systematyka 	Systematyka w Wikispecies
Commons 	Multimedia w Wikimedia Commons

Szpak maskareński (Necropsar rodericanus) – gatunek wymarłego ptaka z rodziny szpakowatych, endemicznego dla maskareńskiej wyspy Rodrigues. Najbliżej spokrewnionymi z nim gatunkami były: szpak reunioński (Fregilupus varius) i Cryptopsar ischyrhynchus; wszystkie zdają się pochodzić z Azji Południowo-Wschodniej. O szpaku maskareńskim wspominał jedynie francuski żeglarz Julien Tafforet, który przebywał na wyspie od 1725 do 1726. Tafforet obserwował te ptaki na przybrzeżnej wysepce Île Gombrani. Szczątki subfosylne odnalezione na samej wyspie Rodrigues i opisane w 1879 przypisano ptakom opisanym przez Tafforeta. W XIX wieku pojawiły się liczne niejasności związane z samym ptakiem i jego pozycją systematyczną.

Szpaki maskareńskie mierzyły 25–30 cm, wyposażone były w mocne dzioby. Opisano je jako mające ciało białe, skrzydła i ogon częściowo czarne, zaś dziób i nogi żółte. Zwyczaje tych ptaków są słabo poznane. Ich dieta zawierała jaja i martwe żółwie lądowe, które rozdrabniały silnym dziobem. Prawdopodobnie to drapieżnictwo ze strony szczurów było odpowiedzialne za wymarcie tych ptaków w XVIII wieku. Najpierw wymarły na Rodrigues, później na Île Gombrani, ich ostatniej ostoi.
Spis treści

    1 Taksonomia
        1.1 Ewolucja
    2 Opis
    3 Ekologia i zachowanie
    4 Wymarcie
    5 Przypisy
    6 Bibliografia

Taksonomia
Plik:Naturalis Biodiversity Center - RMNH.AVES.110050 - Fregilupus varius (Boddaert, 1783) - Réunion Starling - specimen - video.webmOdtwórz plik multimedialny
Spreparowany okaz spokrewnionego szpaka reuniońskiego (Fregilupus varius), Naturalis Biodiversity Center

W 1725 francuski żeglarz z Reunionu Julien Tafforet został wysadzony wraz z kilkoma towarzyszami na maskareńskiej wyspie Rodrigues w celu zbadania, czy nadaje się ona do zamieszkania. Jednak wskutek sztormu ich statek odpłynął z powrotem na Reunion, a Tafforet i jego kompani pozostali sami na wyspie przez 9 miesięcy[3]. Jego relacja z pobytu została później wydana jako Relation d'île Rodrigue. Opisuje w niej spotkania z przedstawicielami licznych rdzennych gatunków zwierząt, w tym czarno-białym ptakiem żywiącym się jajami i martwymi żółwiami lądowymi. Twierdził, że ograniczony był zasięgiem do leżącej u wybrzeża Rodrigues wysepki Île Gombrani, wówczas nazywanej au Mât. François Leguat, francuski hugenot, także wysadzony na wyspie Rodrigues (w latach 1691–1693; jego relację wydano drukiem w 1708), również opisał kilka gatunków tam żyjących, nie dysponował jednak łodzią i nie mógł odwiedzać przybrzeżnych wysepek, jak czynił to Tafforet[4][5]. Późniejsi podróżnicy przebywający na Rodrigues nie wspominali już tego ptaka[6]. W 1875 brytyjski ornitolog Alfred Newton podjął próbę zidentyfikowania ptaka z opisu Tafforeta i wysnuł hipotezę, jakoby był on spokrewniony z wymarłym szpakiem reuniońskim (Fregilupus varius) z pobliskiego Reunionu[7].

W 1866 i 1871 George Jenner odkrył szczątki subfosylne ptaka podobnego szpakom, kolejne odnalazł w 1874 Henry Horrocks Slater. Miejscem ich wydobycia były jaskinie Plaine Coral, wapiennej równiny w południowo-zachodniej części Rodrigues[8]. Wśród tych kości znajdowały się: czaszka, żuchwa, mostek, kość krucza, kość ramienna, kości śródręcza, kość łokciowa, kość udowa, kość piszczelowo-stępowa oraz części skoku, wszystkie te kości należały do kilku osobników. Były przechowywane w Muzeum Historii Naturalnej w Londynie (ówczesnym Muzeum Brytyjskim) oraz Cambridge Museum. W 1879 w oparciu o te kości dwaj ornitolodzy, Albert Günther i Edward Newton (brat Alfreda Newtona), po raz pierwszy naukowo opisali gatunek[9]. Nadali nowemu gatunkowi nazwę Necropsar rodericanus; nekros i psar oznaczają z greckiego „martwy” i „szpak”, natomiast rodericanus odnosi się do wyspy Rodrigues. Ta nazwa naukowa została po raz pierwszy zaproponowana przez Slatera w odręcznej notatce z 1874, którą przesłał Güntherowi i Newtonowi[10]. Slater przygotował manuskrypt do 
